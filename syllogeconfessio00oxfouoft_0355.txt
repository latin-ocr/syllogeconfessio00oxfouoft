BELGICA. 88³

sed ab utroque tantum procedentem, qui ordine ter-
tia est Trinitatis Persona, ejusdem essentiae, gloriae,
et majestatis cum Patre et Filio. Ideoque et ipse
verus et aeternus Deus est, ut nos sacrae scripturae
docent. Heb. vii. 3. Joan. xiv. 6. et xv. 26.

· XII. Credimus Patrem per verbum suum, hoc est
per Filium, coelum, terram, et reliquas creaturas
omnes ex nihilo creasse, quum illi visum est oppor-
tunum, singulisque suum esse, formam, et varia offi-
cia tribuisse, ut Creatori suo inservirent. Eumque
nunc illas omnes etiam fovere, sustentare, et regere,
pro aeterna sua rovidentia, et immensa virtute. Id-
que ut illae qui em homini, homo vero Deo suo in-
serviat. Creavit etiam angelos, omnes natura bonos,
ut ministri ipsius essent, et electis etiam inservirent:
quorum tamen alii ab excellenti illa natura, in qua
eos Deus crearat, in perditionem aeternam decide-
runt: alii vero singulari Dei gratia in primo illo suo
statu perstiterunt: diaboli quidem et cacodaemones
illi, ita corrupti et depravati sunt, ut et Dei et om-
nis boni conjurati sint hostes: qui Ecclesiae et sin-
gulis illius membris tanquam praedones e specula
insidiantur, ut imposturis suis ac deceptionibus om-
nia destruant et pessundent. Idcirco propria sua
malitia perpetuae condemnationi addicti, exspectant
in dies horrenda suorum facinorum supplicia. Re-
spuimus itaque hoc loco Sadducaeorum errorem qui
spiritus ullos aut angelos esse negarunt. Item et
Manichaeorum errorem qui asserunt diabolos ex se
ipsis originem ducere, et ex propria sua natura ma-
los esse, non autem corruptos per inobedientiam vo-
luntariam. Joan. iv. 26. Gen. i. 1. Isai. xl. 26. Heb.
iii. 4. Apoc. iv. 11. l Tim. iv. 3. 1 Col. i. 16. Heb. iii.
14. et 1. 3. Psal. ciii. 21. et iv. 3, 8. Joan. viii. 44.
2 Pet. ii. 4. Luc. viii. 31. l Pet. v. 8. Matt. xxv. 40.
Act. xxiii. 8.

XIII. Credimus Deum hunc opt. Max. postquam
res omnes creasset, minime eas sortis aut fortunae‘sr-
bitrio regendas commisisse, sed ipsummet illas ex “

f

