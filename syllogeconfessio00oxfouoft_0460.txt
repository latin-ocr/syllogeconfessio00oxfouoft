438 V. DOCTRINAE CAPUT,

duci, iisque obsequi. Quapropter ipsis perpetuo est
vigilandum et orandum, ne in tentationes inducan-
tur. Quod cum non faciunt, non solum a carne,
mund0, et Satana, in peccata etiam gravia et atro-
cia abripi possunt, verum etiam interdum justa Dei
permissione abripiuntur. Quod tristes Davidis, Pe-
tri, aliorumque sanctorum lapsus in saera Scriptura

descripti demonstrant. V

Talibus autem enormibus peccatis Deum valde
offendunt, reatum mortis incurrunt, Spiritum S. con-
tristant, fidei exercitium interrumpunt, conscientiam
gravissime vulnerant, sensum gratiae nonnunquam
ad tempus amittunt: donec per seriam resipiscen-
tiam in vitam revertentibus paternus Dei vultus
rursum affulgeat.

Deus enim, qui dives est misericordia, ex immu-
tabili electionis proposit0, Spiritum Sanctum, etiam
in tristibus lapsibus, a suis non prorsus aufert, nec
eousque eos prolabi sinit, ut gratia adoptionis, justi-
ficationis statu excidant, aut peccatum ad mortem,
sive in Spiritum Sanctum committant, et ab eo pe-
nitus deserti in exitium aeternum sese praecipitent.

' Primo enim in istis lapsibus conservat in illis se-
men illud suum immortale, ex quo regeniti sunt, ne
illud pereat aut excutiatur. Deinde per verbum et
Spiritum suum, eos certo et efficaciter renovat ad
poenitentiam, ut de admissis peccatis ex animo se-
cundum Deum doleant‚remissionem in sanguine Me-
diatoris, per fldem, contrito corde, expetant, et obti-
neant, gratiam Dei reconciliati iterum sentiant, mise-
rationes per fidem ejus adorent, ac deinceps salutem
suam cum timore et tremore studiosius operentur.

lta non suis meritis, aut viribus; sed ex gratuita
Dci misericordia id obtinent„ut nec totaliter fide et
gratia excidant, nee finaliter in lapsibus maneant

